---
author: bozsikarmand
comments: true
date: 2015-09-09 16:13:13+00:00
layout: post
link: https://blog.bozsikarmand.hu/2015/09/09/erkeznek-a-microsoft-alkalmazasai-es-szolgaltatasai-a-cyanogen-operacios-rendszerebe/
slug: erkeznek-a-microsoft-alkalmazasai-es-szolgaltatasai-a-cyanogen-operacios-rendszerebe
title: Érkeznek a Microsoft alkalmazásai és szolgáltatásai a Cyanogen operációs rendszerébe
wordpress_id: 273
categories:
- Hungarian
---

## A két cég egy partneri megállapodás keretében jelentette be a platform Microsoft alkalmazásokkal és szolgáltatásokkal való bővülését


Az emailben érkezett bejelentésből többek közt megtudhatjuk, hogy a két cég egy olyan integráción dolgozik, mely egy egészen egyedi élményt hoz el a Cyanogen OS felhasználóinak a Bing, Skype, OneDrive, OneNote, Outlook és Microsoft Ofice használata során.

A redmondi cég nagy erőkkel dolgozik azon, hogy rivális platformokon, iOS-en és Androidon is elérhető legyen a cég teljes szolgáltatáskínálata a legnagyszerűbb élmény mellett. Ez a partnerség egy újabb lépés a jelenlegi és jövőbeli felhasználók érdeklődésének felkeltése felé.

Alább közöljük a Marketwired tegnap megjelent cikkének fordítását:


## A Cyanogen bejelentette, stratégiai megállapodást köt a Microsofttal


**A Cyanogen nyílt operációs rendszer platformja Microsoft szolgáltatásokkal bővül az év folyamán.**

A Cyanogen Inc. és a Microsoft egy partneri megállapodás keretében jelentette be, hogy a Cyanogen OS a jövőben népszerű Microsoft alkalmazásokat is magában foglal majd. A Cyanogen – Palo Alto-ban és Seattle-ben működő irodáival – a mobil operációs rendszer gyártók élmezőnyébe tartozik és célul tűzte ki az Android platform átható reformját a nagyobb fokú rugalmasság és a külső fejlesztők igényeinek való megfelelés érdekében.

A partneri megállapodás ideje alatt a Cyanogen alapvető kategóriákba sorolva fogja terjeszteni a redmondi cég programjait, úgymint: produktivitás, üzenetküldés, eszközök és felhő alapú szolgáltatások. Az együttműködés részeként a Microsoft a Cyanogen OS-szel való még szorosabb integráció érdekében egy sor új szolgáltatást hoz el a jövőben a platformra.


<blockquote>Az emberek világszerte használják a Cyanogen operációs rendszerét és a Microsoft népszerű szolgáltatásait, hogy elérjék a számukra fontos információkat, legyenek az élet bármely területén.</blockquote>


– mondta Kirt McMaster, a Cyanogen Inc. vezérigazgatója majd hozzátette:


<blockquote>A Microsofttal kötött megállapodásunk izgalmas, újdonságokkal teli jövőt ígér és lehetővé teszi, hogy a későbbiekben új, integrált szolgáltatásokkal lássuk el rendszerünk, és nyűgözzük le felhasználóink világszerte.

Arra törekszünk, hogy az általunk kínált eszközök mindenki számára karnyújtásnyi távolsára kerüljenek, hogy segítsék felhasználóinkat, legyenek bárhol, bármikor. Ez a megállapodás egy újabb fontos lépés célunk megvalósítása érdekében.</blockquote>


– mondta Peggy Johnson a Microsoft Corporation igazgatósági alelnöke, majd így folytatta:


<blockquote>Folytatni fogjuk a produktivitás és kommunikáció témakörét érintő, világszínvonalú felhasználói élményt nyújtó alkalmazások megjelentetését, – főként Windows platformon - de emellett örömmel tölt el bennünket a tudat, hogy ezekből a nagyszerű szolgáltatásokból hamarosan a Cyanogen felhasználói tábora is részesül majd.</blockquote>


A terjesztési megállapodás a következő Microsoft termékekre vonatkozik: Bing (és kapcsolódó szolgáltatásai), Skype, OneDrive, OneNote, Outlook, Microsoft Office.

__Source:__ [Windows Central](http://www.windowscentral.com/cyanogen-teams-microsoft-offer-bundled-apps-and-services)