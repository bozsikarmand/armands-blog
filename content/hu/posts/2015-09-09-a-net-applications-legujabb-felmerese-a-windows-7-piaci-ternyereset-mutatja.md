---
author: bozsikarmand
comments: true
date: 2015-09-09 16:08:13+00:00
layout: post
link: https://blog.bozsikarmand.hu/2015/09/09/a-net-applications-legujabb-felmerese-a-windows-7-piaci-ternyereset-mutatja/
slug: a-net-applications-legujabb-felmerese-a-windows-7-piaci-ternyereset-mutatja
title: A Net Applications legújabb felmérése a Windows 7 piaci térnyerését mutatja
wordpress_id: 267
categories:
- Hungarian
---

## Nem, ez nem áprilisi tréfa


A minap a Net Applications megjelentette szokásosnak tekinthető, az operációs rendszerek piaci részesedésére vonatkozó számadatait. A márciusi fejlemények a Windows 7 számára világszerte kedvezőnek bizonyultak, ugyanakkor a Windows 8 és 8.1 részesedése szinte végig stagnált. A Net Applications-nél elmondták (több ezer weboldal látogatottsági statisztikáját alapul véve), hogy márciusban is a Windows 7 maradt a világon leggyakrabban használt operációs rendszer, egészen pontosan 58.04% piaci részesedéssel büszkélkedhetett, mely a februári 55.99%-hoz képest hatalmas előrelépés. A Windows 8.1 10.55%-on állt a múlt hónapban, alig haladva meg a februári 10.49%-ot. A Windows 8 3.52%-ot tudhatott magáénak, ez igen csekély mértékű csökkenés a a februári 3.55%-hoz képest.

A Windows XP pedig - melyet a Micrososft már nem támogat - a második helyet foglalja el, 16.94%-os részesedéssel, mindez jóval kevesebb, mint a 19.15%-os februári adat. A Windows Vista márciusban 1.97%-ot ért el. A Windows 10 fejlesztői előzetese a világ személyi számítógépeinek 0.09%-án fut jelenleg. A februári 0.08%-os adathoz képest itt is növekedés tapasztalható.

__Source:__ [Windows Central](http://www.windowscentral.com/new-os-market-share-data-shows-big-gain-windows-7-while-8-remains-steady)