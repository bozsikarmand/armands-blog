---
author: bozsikarmand
comments: true
date: 2015-09-06 08:09:16+00:00
layout: post
link: https://blog.bozsikarmand.hu/2015/09/06/valtottam-iphone-6-ra-s-hianyozni-kezdett-a-windows-phone-8-1/
slug: valtottam-iphone-6-ra-s-hianyozni-kezdett-a-windows-phone-8-1
title: Váltottam iPhone 6-ra, s hiányozni kezdett a Windows Phone 8.1
wordpress_id: 167
categories:
- Hungarian
---

Több mint öt év Windows Phone használat után újból iPhone-ra váltottam, s tudjátok mi történt? Elkezdett hiányozni a Windows Phone 8.1. Igen, jól olvassátok, 20 év Microsoft termékhasználat után, feladva a Windows Phone-t, iPhone-ra váltottam. Ne értsetek félre, az iPhone egy igazán kiváló készülék, kedvelem, és ez mindinkább így lesz, ahogy napról napra egyre jobban megismerem. Elképesztő volt azzal szembesülni viszont, hogy jó pár olyan szolgáltatás nem elérhető, amely Windows Phone-on viszont gond nélkül teszi a dolgát.


## Miért váltottam


Ugorjuk vissza az időben egészen 2009-ig, mikor is egy iPhone 3 tulajdonosa voltam. Mikor 2010-ben kijött a Windows Phone 7 azonnal elpártoltam az iPhone-tól, s felugrottam a Windows Phone 7 szekerére. „Silverlight a mobilos alkalmazásfejlesztéshez? Most vicceltek? Izgalmas idők voltak. Noha ebben az időben szárnyra kapott egy igen merész ígéret, sajnos a mai napig nem sikerült teljesítenie a cégnek. Pedig nem kellene hozzá sokat tenni.

Nos, a Windows Phone-t – mint említettem – a hetes verzióval kezdtem használni, s egészen a 8.1 fejlesztői előzeteséig hű társam volt a rendszer, ahol a használat minden percét élveztem. Imádtam a rendszert, s a „Modern” felület lapkáit is. A készülékek rendben voltak, semmi különös nem volt bennük, ugyanakkor olcsóbban nyújtottak élményt, mint az Apple készülékei.

A fő probléma – egyfajta sarokpontként a rendszer életében – mindig az alkalmazások hiánya volt. Mindig úgy tűnt, ha egy nekem tetsző alkalmazás látott napvilágot, az csak iOS-re vagy Androidra érhető el, s mindaz, hogy Windows Phone-on is elérhető legyen hónapokat, éveket vesz igénybe, vagy ami egyszerűbb: sosem történik meg. Emlékeztek még, mikor megjelent a Windows Phone 7 s nem volt Facebook alkalmazásunk? Az előző Futball Világbajnokság alkalmával minden okostelefonra és táblagépre elérhető volt egy alkalmazás, melyben meg lehetett tekinteni az élő mérkőzéseket, ingyen és bérmentve. Mindenhol, kivéve Windows Phone-on. Írd be valamely népszerű keresőbe, hogy „mi az a tíz alkalmazás, ami hiányzik Windows Phone-on” és temérdek blogbejegyzést kapsz válaszul.

Nem tudom megérteni azt, hogy miért öl a Microsoft ennyi pénzt magába a rendszerbe, ahelyett, hogy az alkalmazás ökoszisztémára koncentrálna. Nagyon úgy tűnik nekem, hogy ahhoz, hogy ez változni tudjon, a cégnek nem csak befektetéseket kellene kötnie partnereivel, hanem valós pénzzel támogatni őket a platformra való fejlesztések tekintetében. S részben ez volt a merész ígéret: az alkalmazás ökoszisztéma fejlesztése. S ez még mindig nem akar megtörténni igazán. S bele kell nyugodnunk, az eddigiek alapján nem valószínű, hogy változás állna be – az ígéret ellenére sem.

S ez, a Windows Phone-on tapasztalható alkalmazáshiány szülte a váltásra való késztetésem alapját. Volt egy alkalmazás mely végképp a váltásra kényszerített: A vadon gyermeke vagyok, így szeretek túrázni, viszont van egy nyomkövető eszközöm arra az esetre, ha olyan helyre keverednék ahol egy teremtett lélek sincs több mérföldes körzetben. Mikor felvettem a kapcsolatot a céggel, hogy a szoftver Windows Phone 8.1-en való megjelenésének időpontjáról érdeklődjek (kiegészítve azzal, hogy terveznek-e az alkalmazásból Windows 8-on működő ingyenes verziót készíteni) válaszként egy kevéssé szofisztikált hangvételű levelet kaptam, melyben közölték: „Sokem fogjuk alkalmazásunkat Windows Phone-on megjelentetni”.

Ezzel összetörték a szívem. Nem a Windows Phone mint platform, sokkal inkább az „iHívő” gyártó hozzáállása zavart.

Ekkortájt járt le a hűségem a Verizonnál, és itt volt az ideje egy fejlettebb modell után nézni.


## Mi van a Windows Phone-nak, ami az iPhone-nak nem adatott meg


Amennyiben az iPhone 6-nak csak a dizájnelveit, formatervét nézem akkor szemkápráztató egy készülék, – kecses, és funkcionális – viszont törékeny és drága. Olyan ember vagyok, aki gyakran ejti le a telefonját, így biztosítást is kötöttem rá, illetve egy megerősített tokot is vettem hozzá.

Ugyan még csak egy hét telt el, de van néhány olyan funkció melyet hiába keresek az új készüléken – pedig Windows Phone-on létezett. Jórészt a funkciók nem léteznek, vagy csak közelítő alternatívák szolgálnak pótlásukra.

Következzen a TOP5 dolog, ami jobb Windows Phone-on mint az Apple eszközén:




  1. **Hatékony gépelés a virtuális billentyűzeten**


Mindaddig nem tudtam értékelni Windows Phone-os jó dolgomat, míg el nem kezdtem írni az iPhone billentyűzetén. Azt gondoltam az iPhone 3 óta sokat javult a helyzet, s sokként ért, hogy még mindig mennyire rossz. A szójavaslatok mutatása s a rosszul gépelt szavak javítása mögött dolgozó algoritmus még mindig borzalmas. Mint azt a telefon használatának kezdetétől oly sokszor hangoztattam: „Hiányzik, hogy nem tudok szabadon, kötöttségek nélkül írni”. Ez egy olyan dolog, amelyben minden tulajdonos egyetért, ha volt iPhone-ja és Windows Phone-ja.

A gépelés működése, a szabad gépelés öröme, a hibajavító algoritmus illetve a tanítható szótár mind olyan dolgok, melyek a Microsoft rendszerén sokkal magasabb szinten állnak, elsőrangúak.


  2. **Siri vs. Cortana**


Ez az iPhone egy olyan gyengepontja melyre számítottam. Mármint úgy értem, hány iPhone használót hallasz panaszkodni a Sirivel kapcsolatban? Úgy tűnik, mindnyájuknak vannak problémáik. Ami inkább meglepett az az volt, hogy mennyivel jobb a Cortana. Gyönyörűen integrálták a Bingbe, s többet jelent holmi internetes kereséshez használható hangalapú fordítónál. A Cortana egy digitális személyi asszisztens a Windows Phone 8.1-ben annak szerves részét képezve. Egy különálló cikket tudnék írni csak a Cortana csodálatos funkcióiról.


  3. **A „Vissza” gomb**


Hiányzik a Windows Phone-ban megszokott „Vissza” gomb. iPhone-on is van „Home” gomb, de nem ugyanaz. Ha vissza szeretnél lépni az Apple eszközén, előbb-utóbb meg kell nyomnod a „Home” gombot, mely sok esetben azzal jár, hogy meg kell szakítanod munkafolyamatod. Ez nagyon zavaró volt számomra. Windows Phone használatakor egy valódi „Vissza” gombod lehet, mely az egész rendszerre kiterjedően érvényes, s mely képes visszaléptetni téged a főképernyőre, vagy ha akarod, egy futó alkalmazásba. Tegyük fel kedvenc alkalmazásodban vagy s érkezik egy e-mail. Gond nélkül válthatsz a kettő közt, ugyanis itt van visszalépési lehetőséged. iPhone-on hasonló helyzetben pedig a futó alkalmazás tárolt adatainak elvesztését kockáztatod, illetve azt, hogy vajon teljes egészében eszedbe fog-e jutni mit is csináltál a zavar előtt.


  4. **Kódok, címkék és szövegek beolvasása**


Windows Phone-nal egészen egyszerűen olvashatsz le vonalkódokat, QR-kódokat, vagy Microsoft Tag-eket egyszóval bármit, amit csak meglátsz, legyen akár nyomtatott sajtóban vagy online, vagy bárhol a világon. Szövegeket olvashatsz be, melyekre rákereshetsz, vagy ha úgy tartja a szükség akár le is fordíttathatod a készülékkel, s a végeredmény szinte bármilyen üzenetbe illesztheted. Ez a szolgáltatás a Windows Phone részeként érkezik, hozzá kell, hogy tegyem. Azt feltételeztem, hogy ez alapból így van iOS-en és Androidon is, de csalódnom kellett. Tudatlanságom ékes példája annak, miért nem terjedt még el a QR-kód használata szélesebb körben, pedig egyszerű: Egy különálló alkalmazást kell telepítened olvasásukhoz más platformokon.


  5. **Médiatartalom-szinkronizáció**


Miért ennyire rossz még mindig az iTunes Windowsos verziója? Öt évvel ezelőtt is az volt, s mintha semmi sem változott volna, legalábbis a Microsoft rendszerén futó verzióban. Szoftveres alkat vagyok, megértem a hibákat, azt viszont már kevésbé, ha az alkalmazás működését ellehetetlenítő hibát hagynak a programban, s mindezt nem igyekszenek javítani. Továbbá azt sem különösebben értem, hogyha van egy megoldásra váró technikai jellegű problémám, a keresés vagy beszélgetés végére miért a „Vegyél Mac-et” bűvös felkiáltásnál lyukadunk ki. Amit még nem bírok felfogni az az, hogy miért kell milliónyi terhelőbbnél terhelőbb alkalmazást és szolgáltatást telepítenem a számítógépemre – melyek bizonyos esetekben jelentősen ronthatják annak teljesítményét – ahhoz, hogy egy zeneszámot rámásolhassak a telefonomra.


## Konklúzió


Igen, kijelenthetem, hogy az iPhone sok tekintetben fantasztikus. Csak az igazságosság végett: Biztos vagyok benne, hogy össze tudnék írni egy listát, amelyben kiemelkedőbbnek találnám az iPhone-t a Windows Phone-nál. A lista egyértelműen az alkalmazáskínálattal kezdődne. Letaglózott a tény, hogy mennyi – a Redmondi vállalat rendszerében megszokott – szolgáltatás hiányzik az iPhone-ból. Adok egy esélyt és körülbelül egy évig – vagy legalábbis addig, amíg a Windows Phone 10 nem debütál – fogom használni az iPhone-om. Úgy jósolom, egy év múlva is jelen véleményem fog mutatkozni, melyből egy újabb cikk kerekedhet felhetőleg a következő címmel: „Hogyan váltottam vissza iPhone-ról Windows Phone-ra”. Maradjanak velünk, folytatása következik.

(Tim Huckaby)

__Source:__ [WinSupersite](http://winsupersite.com/windows-phone/i-made-switch-iphone-6-and-now-i-miss-my-windows-phone-81)