---
author: bozsikarmand
comments: true
date: 2015-09-06 08:07:22+00:00
layout: post
link: https://blog.bozsikarmand.hu/2015/09/06/ismet-olcsobb-az-xbox-one-az-egyesult-allamokban/
slug: ismet-olcsobb-az-xbox-one-az-egyesult-allamokban
title: Ismét olcsóbb az XBOX One az Egyesült Államokban
wordpress_id: 164
categories:
- Hungarian
---

Az ünnepekhez közeledve a Microsoft ideiglenesen leszállította újgenerációs konzoljának árát 50 dollárral, egészen pontosan 349 dollárra. A lépés sikeresnek bizonyult, ugyanis az eladási mutatók tekintetében sikerült a rivális PlayStation 4-et maga mögé utasítania novemberben. A pozitív fogadtatásra való tekintettel még egyszer megismétlik az akciót, mely a mai naptól érhető el.

A Microsoft az árcsökkentést az „új, kedvezményes lehetőség” jelzővel illette, ennélfogva nem lehetünk biztosak abban, hogy a jelenlegi ár állandósul-e a jövőben. Továbbá arról sincs elég információnk, hogy a promóció csak az Egyesült Államok lakosainak lesz elérhető, vagy esetleg világ egészén, egységesen.

Az új, kedvezőbb árszabás mellett, a cég bejelentette, hogy a konzol decemberben is a legjobb eladási mutatókkal rendelkezett - akárcsak a már említett hónapokban – s így sikerült túlszárnyalnia a PlayStation 4 értékesítési számait. Ebben a csatározásban sokáig a Sony fölénye volt megfigyelhető a PS4-gyel. Augusztusban elérték a 10 millió eladott példányt, a Microsoft konzoljának ugyanehhez még három hónapra volt szüksége. A Sony - decemberi adatainak elemzése után – megerősítette, hogy éves szinten az ő konzoljuk teljesített a legkiemelkedőbben, míg a Nintendonál megjegyezték, hogy kétségtelenül ez volt hosszú idő óta a Wii U egyik legjobb hónapja.

A Microsoft azt reméli, hogy az árcsökkentés – mellyel együtt lényegesen kedvezőbb feltételekkel kapható a One mint kezdetben – lendületben fogja tartani az eladásokat, az olyan húzócímek mellett, mint amilyen a „Halo 5: Guardians” is.

Úgy tűnik, január 21-én az XBOX-os bejelentések mellett a PC-s játékosokról sem fognak elfelejtkezni. „Célunk a PC-n való játék újbóli felvirágoztatása” – jegyezte meg a vállalattól Phil Spencer, majd hozzátette – „izgalmakkal teli kihívásként tekintünk lehetőségre, hogy a Windows jövőjét formálhatjuk”. Phil Spencer a 21-i eseményen válaszol a PC-s játékvilág várható felvirágzásának kapcsán felmerülő kérdésekre.

__Source:__ [The Verge](http://www.theverge.com/2015/1/15/7554239/xbox-one-price-drop)