---
author: bozsikarmand
comments: true
date: 2015-09-06 07:58:47+00:00
layout: post
link: https://blog.bozsikarmand.hu/2015/09/06/a-windows-10-et-futtato-szamitogepek-es-telefonok-egy-idoben-erkezhetnek/
slug: a-windows-10-et-futtato-szamitogepek-es-telefonok-egy-idoben-erkezhetnek
title: A Windows 10-et futtató számítógépek és telefonok egy időben érkezhetnek
wordpress_id: 154
categories:
- Hungarian
---

Ez volt a Microsoft valódi célja mióta eldobta a Windows Mobile-t: Egy olyan operációs rendszer (és rendszermag) kifejlesztése mely mobil eszközökön ugyanúgy működik, mintha csak egy laptopon tenné.

Az ötlet felvetődésekor - mely 2008-ra tehető – a Microsoft terve meglehetősen nagyravágyónak tűnt, s mint később láthattuk, a Windows 8 bevezetésével, ez a cég számára egy olyan vállalkozásnak bizonyult, melynek lehetőségeit nem sikerült teljes mértékben kiaknázniuk.

Ahogy azt a Windows Phone-ra fejlesztők már bizonyára észrevették, lehetséges, hogy a jövőben mégis megvalósulhat a vállalat „One Windows” elképzelése.

A hétfői napon elérhetővé vált az Áruházban egy Phone Insider névre hallgató alkalmazás, mely a Windows 10 kiadás előtti verzióihoz való hozzáférést hivatott biztosítani az eszközön. Az ezt megelőző este néhány a fejlesztői programban résztvevő felhasználó, ki a Windows Phone 8.1 korábbi verzióit is tesztelte a „Preview for Developers” programon keresztül, arra lett figyelmes, hogy a frissítés keresésére szolgáló platform lecserélésre került, így az új alkalmazás az érdeklődő fejlesztőket a Windows Insider (mely a Windows 10 tesztelését teszi lehetővé) programhoz való csatlakozásra szólította fel.

Az ügyben megkérdezett Microsoft szóvivők nem kívánták hivatalosan elismerni az alkalmazás létezését, annak ellenére, hogy a fent nevezett applikáció ebben a pillanatban is [elérhető az áruházban](http://www.windowsphone.com/en-us/store/app/phone-insider/ed2b1421-6414-4544-bd8d-06d58ee402a5).

A vállalat egy képviselője a következőket fűzte az eseményekhez: „Az alkalmazás jelenlegi formájában nem alkalmas a nagyközönség általi használatra”, itt utalva Gabriel Aul, a Devices divízió ügyvezető alelnökének egyik [Twitter bejegyzésére](https://twitter.com/GabeAul/status/554373363930370048), melyben a következőképp fogalmazott: „Január 21-én több információval fogunk szolgálni a Phone Insider alkalmazás kapcsán.”


## A célközönség kiszélesedése


Feltehetőleg nem érte váratlanul a képviselőket a bejegyzésben közölt információ, de ha mégis, ez egy nagyon jó eszköz volt arra, hogy felkeltsék az érdeklődést s az emberek újból a cég „mindenhová egy Windowst” koncepciójáról kezdjenek beszélni. A Windows 8 megjelenésével (és a vásárlók részéről történő fokozatos elutasítást követően) sok szakember feltette a kérdést: Az hogy a soron következő Windows minden eszközön ugyanúgy működjön, valóban a felhasználók érdekeit és igényeit szolgálja-e.

„A Microsoft egy régóta kitűzött célját érte most el, egy mérföldkövet abban, hogy miként teremtse meg az univerzális operációs rendszert, mely eszközök széles skáláján képes működni.” - fogalmazott a Reticle Research főelemzője Ross Rubin.

„A vállalat az IoT-osztályba tartozó eszközökön való futtatás lehetőségét is megemlítette, melyeknek közös jellemzőjük, hogy nincs rájuk kapcsolva külső kijelző”. Ez egy kedvező helyzet azon fejlesztőknek, akik a hordozható számítógépek, táblagépek és telefonok piacát kívánják megcélozni.

A fejlesztők számára ugyan előnyös a kínálkozó lehetőség, de mi a helyzet a fogyasztók rétegével, akiknek tekintete még mindig a hordozható, mobil eszközök felé irányul?

Rubin rávilágított, hogy nem az eszköz maga a lényeg a felhasználók számára, sokkal inkább a megfelelő alkalmazáskínálat és a mobileszközökhöz illeszkedő tartalom fogja fenntartani érdeklődésük. „Vegyünk egy alkalmazást, például az Instagramot. Egy laptopon sokkal kevésbé tűnik „közvetlennek”” – mondta.

„Az univerzális, egységes operációs rendszer koncepciójára való váltás [a Windows 10 személyében] egyrészt vásárlói, másrészt gyártói nyomás eredménye.” – tette hozzá Rubin. „Amennyiben valaki egy már megszokott felhasználói felületet (vagy programot) használ a laptopján, annak ismerős felületére vagy szolgáltatásaira más eszköz elé ülve is igényt fog tartani, s ezt teremti meg az új szemlélet, mely az arany középutat jelenti az egységes felületek túlzott erőltetése és a célként kitűzött optimalizáció közt”.

Jan Dawson a Jackdaw Research vezető elemzője véleményében kitért arra, hogy szerinte nem lesz minden eszközön egyforma a rendszer. „A rendszermag ugyan mindenhol egységes, ám a felhasználói felület és funkcionalitás eszközönként eltérő lehet.”

„A Windows 8-cal bevezetett irányvonal túl nagy lépés volt ebbe az irányba” – tette hozzá Dawson – „Ugyanazon felhasználói felület alkalmazása az összes eszközön – ez az az elképzelés, amelyben a Windows 10 kissé visszalépésnek tűnhet, ugyanakkor éppen ellenkezőleg: Az architektúrák és fejlesztőeszközök közti egységet teremti meg”.


## „Egy felület mind felett”


A Windows 8-cal és 8.1-gyel a Microsoft egy olyan felületet mutatott be, mely hasonló a Windows Phone megoldásához, így a felhasználókban kialakítva az egységesség képét.

Mint látható a terv nem volt kivitelezhető.

Noha a táblagép használók jelentős többsége nem ellenezte a Kezdőképernyő koncepcióját, sok hagyományos számítógépet használó inkább a Windows 7-ben megszokott és ismerős Start gomb alternatíváját használta.

Egy dolog van, amit nem tudunk, s még megközelítőleg egy hétig csak találgathatunk ez ügyben, mégpedig az, hogy valóban ugyanúgy fest-e majd minden eszközön a Windows 10 felülete.

„Különösen érdekes lesz a felhasználói felületet működés közben látni” – jegyezte meg Al Hilwa, az IDC kutatás-fejlesztésért felelős programigazgatója. „Úgy sejtem, a felhasználói felület oly mértékű változását fogjuk látni, mely új személyiségjegyekkel ruházza fel az eszközöket, így egy jelenleg Surface-t vagy Windows Phone-t használó is otthon érezheti magát.”

Hilwa azt is elmondta, hogy várakozásai közt szerepel egy, a jelenlegi asztal funkcionalitását kibővítő „összfelület” bejelentése is, mely a WinRT futtatókörnyezetben írt Modern alkalmazások futtatását tenné lehetővé, .NET és más asztali alkalmazások mellett. A továbbiakban úgy vélekedett, hogy ehhez a Windows 10 felületének mindenhol egyedinek kellene lennie, megtartva a határt mobileszköz és hagyományos számítógép közt a tartalmi elemek egységét figyelembe véve.

„A Microsoft nem csak azt reméli, hogy felhasználói komfortosan érzik magukat a tradicionális PC kereteitől távol” – fogalmazott Ross Rubin – „hanem mindeközben tesz is érte, egy mindinkább egységes megoldással - a konkurens törekvésekhez képest, mellyel a Google és az Apple próbálkozik, s mely inkább az asztali, mobil- és táblaeszközök alacsonyabb fokú integrációjára fókuszál, néhol külön is választva azt”. Hozzátette, hogy mennyivel előrébb tart a Google az Androiddal a televíziókkal kapcsolatos integráció terén, mint a Microsoft a Windows-zal.

A felhasználókat vajon érdekli, hogy a két környezetet átkarolja majd egy közös platform vagy csak a közös név számít majd számukra? Ez bizony egy ideig még nyomós kérdés marad. A tény, hogy nem iOS fut a MacBookon úgy tűnik, nem igazán zavarja az Apple-t sem annyira.

„Szkeptikus vagyok azzal kapcsolatban, hogy az univerzális megközelítés valóban megoldja a Microsoft problémáit” – állapította meg Dawson – „mert azon alkalmazások halmaza, amely Windows Phone-on hiányzik nem egyenlő azzal, amely Windows 8-on, [vagy esetleg csak az egyik platformra elérhető az adott alkalmazás]. Összességében növelni fogja a lépés a platform súlyát, de nem hiszem, hogy ez segít felkelteni a fejlesztők érdeklődését különösen a mobil oldallal kapcsolatban”.

Múlt októberben egy [blogbejegyzésében](https://techpinions.com/windows-10-fixing-the-windows-8-mistake/35232) azt sugallta, hogy a vállalat egy mobil eszközökön közös Windows rendszeren dolgozik, melynek nem lesz licencköltsége az adott piaci szegmensben.

S ez a merész lépés várható a Windows 10 esetében is, amennyiben nem csökkenti a jövőben a Windows 8.1 eladásait.

Nem tudhatjuk, miként tervezi megoldani ezeket a problémákat a Microsoft a Január 21-i esemény után. „Gyanítom az árral - és egyéb főként gyártást érintő részletekkel - kapcsolatos információk a megjelenéshez közel kerülnek megvitatásra és megállapításra” – tette hozzá Al Hilwa. „A fő szabály a szoftverkiadásban, hogy az ilyen kritikus kérdésekről ne döntsünk idejekorán”.


## „A két világ összekapcsolása”


A szakemberek közt van egy folyton visszatérő kérdéskör, mellyel kapcsolatban egyezség mutatkozik, nevezetesen: Az eszközökön átívelő Windows 10 platform a programok terén is egységességet kell, hogy jelentsen a felhasználók számára?

Bebizonyosodott, hogy mindig szükség lehet mobilon megszokott és irodai tartalmakra a felhasználók körében – mutatott rá Rubin. Egy szolgáltatásaiban erős futtatókörnyezet segítséget nyújthat abban, hogy a már jelenlévő applikációk a platformon az alkalmazáshiány okozta hézagot önmaguk kezeljék, oly módon, hogy mikor mobileszközön használatosak, akkor a mobilra optimalizált tartalmat jelenítsék meg.

A legátfogóbb esettanulmány az elmélet igazolására az Office-é. Mikor a Windows 8 bejelentésre került, a Microsoft elodázta a kérdést az irodai programcsomag „Modern” és hagyományos felületű verziójának egyesítése kapcsán, így a mai napig nem érhető el ez a verzió.

A Microsoft Surface és Surface 2 – melyek Windows RT-t futtatnak – az office asztali verziójával kerültek bemutatásra. A Surface Pro 3 az Office 365 asztali verziójával került forgalomba.

Több szakértő is azon az állásponton volt, hogy a „Modern” környezet csak akkor bizonyíthatja érdemességét, amennyiben lesz rá elérhető Office csomag. Ennek megvalósítása helyett a programcsomag iPad-re szánt verzióját alkotta meg a vállalat. Az alkalmazások kiadásai hasonlítottak a Windowson már megszokott felülethez, s ez a hasonlóság létfontosságú szerepet játszottak az applikációk iOS-en elért sikerében.

Amennyiben megjelenne az asztali mellett a „Modern” felületű Office is, a szakértők és a hétköznapi felhasználók talán megkérdőjeleznék mindkettő szükségességét.

Ahhoz hogy a Windows 10 minden platformon sikeres legyen, az Office-on kívül más alkalmazásokat is nyújtania kell, hardveres skálázódással, függően attól, hogy hol fut a program.

Dawson véleménye erről a következőkben olvasható: „Pontosan így fog működni: Közös kódbázisra fog épülni az alkalmazás, olyan utasításokkal kiegészülve, melyek meghatározzák, hogy az egyes eszközökön miként kell megjeleníteni annak felületét”.

Ezt a gondolatmenetet követve egy Word és Excel lenne, és kevesebb, mint három böngésző, az Internet Explorer két verziójának Windows 8 és 8.1-es jelenléte mellett. A harmadik, Microsoft böngészőről szóló híreket sok helyütt kétkedve fogadták. Sokan elégedettek a jelenlegivel, s van egy egyre növekvő tábor, akit nem zavar a Chrome-mal való hasonlóság.

A Windows 10-nek többnek kell lennie csupán egy átfogó platformnál. Mind a fejlesztők mind pedig a felhasználók részére lehetőséget kell nyújtania az eszközök közti élvezetes és egyszerű tartalomváltására.

Végezetül, amennyiben ezt nem sikerül végrehajtania Microsoftnak, a 21-i „leleplezés” csalódásra adhat okot.

__Source:__ [PCWorld.com](http://www.pcworld.com/article/2868572/microsoft-to-make-the-case-for-windows-10-on-both-pcs-and-phones.html)