---
author: bozsikarmand
comments: true
date: 2015-09-09 16:05:43+00:00
layout: post
link: https://blog.bozsikarmand.hu/2015/09/09/a-microsoft-kiadta-az-ms-dos-t-lumia-telefonokra/
slug: a-microsoft-kiadta-az-ms-dos-t-lumia-telefonokra
title: A Microsoft kiadta az MS-DOS-t Lumia telefonokra
wordpress_id: 263
categories:
- Hungarian
---

## Ma a Microsoft kiadta az MS-DOS Mobile-t, mely a Lumia telefonok új operációs rendszere.


Esetleg ha nem tudnád: az MS-DOS-t milliónyi személyi számítógépen használták, nagy megelégedéssel, s most itt a remek lehetőség, hogy telefonon is használhasd eme kiváló szoftvert.


<blockquote>Fekete alapon fehér szöveg még sosem festett ilyen jól!</blockquote>


- jegyezte meg Tom Messett a Microsoft Lumia marketingosztályától, a bejelentő videóban. Tekintsd is meg, az extázis garantált.



Az MS-DOS Mobile a régi, jól bevált hagyományokat követi, így minden egyes fájl vagy mappa eléréséhez a régről jól ismert parancsokat kell használnod. Vegyük példának a „C:\PROGRAMS\PHONE” helyet, ugyanis itt találhatók a telepítés utáni, gyári programjaid. Hogyan is éred ezt el? Mi sem egyszerűbb ennél! Csak be kell írnod az alábbiakat:



	
  * cd programs

	
  * cd phone

	
  * dir


Ugye milyen egyszerű volt? Fantasztikus, hogy fejlődik a tudomány!

Például ha itt beírod azt, hogy „camera.exe” akkor elindul a kamera alkalmazás, melynek három különféle módja van: ASCII, fekete-fehér és CGA. Természetesen a fejlett technológiának köszönhetően az alkalmazás támogatja a front és hátsó kamerával rendelkező készülékeket is.

[![ms-dos-mobile-scn-1](https://armands.blog/images/ms-dos-mobile-scn-1.jpg)](https://armands.blog/images/ms-dos-mobile-scn-1.jpg)

Ugyanígy az „internet.exe” pl. az Internet Explorer-t indítja el. Mielőtt az alkalmazás elindulna, a már ismerős betárcsázás hangját hallhatod. Ezenkívül természetesen akad még pár alkalmazás, melyet tesztelés alá vethetsz:



	
  * Contacts – Megnyitja névjegyeidet.

	
  * Email [cím] – Miután beírtad az elküldendő üzenetet, és megnyomtad a „Kész” gombot, a rendszer email küldő alkalmazása indul el.

	
  * Maps [keresési kifejezés] – Az adott keresési kifejezéssel elindítja a Térkép alkalmazást

	
  * Market – Elindítja az Áruház applikációt

	
  * Phone [telefonszám] – Elindítja a tárcsázót a megadott számmal.

	
  * Review – Megnyitja az oldalt, ahol a programot értékelni, véleményezni lehet

	
  * Cortana [keresési kifejezés] – Megnyitja a Cortana-t a keresési kifejezésre adott eredménnyel

	
  * SMS [telefonszám] – Az adott számmal elindítja a beépített SMS üzenetküldőt


Mielőtt esetlegesen nekiállnál panaszkodni, hogy a nevetség tárgyává teszünk mindenkit, s hogy miféle képtelen ötlet ez, szeretném, ha megtekintenéd a mai dátumot. Igen, jól látod április bolondja, bolondok napja van ma, így talán ennyi megbocsájtható nekünk. Nem szeretnénk az alkalmazás összes poénját lelőni, így azt ajánljuk, telepítsd fel az alkalmazást, s nézd meg magad! Illetve érdemes a rejtett utalások miatt még párszor megnézni a videót is. Kis segítség: Elrejtettek egy igen érdekes játékot is a programban.

Az MS-DOS Mobile-t letöltheted az alábbi gombra kattintva:

<a href="http://www.windowsphone.com/en-gb/store/app/ms-dos-mobile/8573c4a8-b9df-4409-90a6-dad2dc0b6b26" title="ms-dos mobile" target="_blank">Az MS-DOS Mobile letöltése Windows Phone-ra</a>

Illetve az alábbi QR-kód beolvasásával:

[![qr-ms-dos-mobile](https://armands.blog/images/qr-ms-dos-mobile.png)](https://armands.blog/images/qr-ms-dos-mobile.png)

__Source:__ [Windows Central](http://www.windowscentral.com/microsoft-launches-ms-dos-mobile)