---
author: bozsikarmand
comments: true
date: 2015-09-06 08:56:55+00:00
layout: post
link: https://blog.bozsikarmand.hu/2015/09/06/harmadik-feltol-szamazo-alkalmazas-keszul-a-xiaomi-miband-hez-windows-phone-ra/
slug: harmadik-feltol-szamazo-alkalmazas-keszul-a-xiaomi-miband-hez-windows-phone-ra
title: Harmadik féltől számazó alkalmazás készül a Xiaomi MiBand-hez Windows Phone-ra
wordpress_id: 205
categories:
- Hungarian
---

A Xiaomi egy nagyon érdekes, sokoldalú gyártó, mely telefonok, szoftverek, és kiegészítők gyártásával is foglalkozik, de ezek mellett milliónyi más eszközt is gyárt, kezdve a fejhallgatóktól, a viselhető eszközökön át, egészen a levegő tisztító berendezésekig. Ebben a hírben a viselhető eszközöké a főszerep, hisz nem rég egy külsős fejlesztő bejelentette, hogy hamarosan előáll egy, a MiBand-et támogató Windows Phone applikációval. A Xiaomi üdvöskéje egy alapfeladatokat ellátó, testmozgás közben használható monitorozó karperec, no persze – mivel említettem is, hogy csak alapvető feladatokat képes ellátni – ne gondoljon itt a Kedves Olvasó a Microsoft Band-hez hasonló funkciógazdagságra. Ennek ellenére van egy hatalmas pozitívuma a készüléknek, mégpedig: az ára. Hivatalosan csak Androidot és iOS-t futtató készülékeket támogat, ami annyira nem meglepő, tekintve, hogy a Xiaomi a Google platformjára koncentrál főként.

Az alkalmazás jelenleg privát béta státuszban van, s úgy tűnik, már támogatja a MiBand lépésszámláló funkcióját, illetve a csendes riasztást is. Ezen kívül feltehetőleg csak spanyol nyelven érhető el a program jelenleg. A csendes riasztás egy különösen hasznos funkció, ezt már korábban, az Android Central-on megjelent tesztemben is megjegyeztem. Mivel nem különösebben várhatjuk egy olyan vállalattól, mint a Xiaomi, hogy hivatalosan is támogassa a Windows Phone platformot, így az említett program megjelenése egy újabb jó alkalom a külsős fejlesztők összetartó közösségének bemutatására.

Követni fogjuk az app további sorsát. Akár legyen hivatalos támogatás a jövőben, akár ne, a MiBand vízre szállt, s egyre inkább közelít az Egyesült Államok és Európa partjai felé, sőt Ázsiában is több csatornán zajlik a marketing hadjárat, de gondoljatok bele, ez nekünk WP felhasználóknak csak jó lehet, hisz egyre többen értesülnek a termékről világszerte, s ez számunkra is nagyobb támogatást jelenthet majd.

__Source:__ [Windows Central](http://www.windowscentral.com/third-party-app-xiaomi-miband-wearable-works?utm_source=wpc&utm_medium=twitter)