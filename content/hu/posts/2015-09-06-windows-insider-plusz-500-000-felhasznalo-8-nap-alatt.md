---
author: bozsikarmand
comments: true
date: 2015-09-06 08:17:58+00:00
layout: post
link: https://blog.bozsikarmand.hu/2015/09/06/windows-insider-plusz-500-000-felhasznalo-8-nap-alatt/
slug: windows-insider-plusz-500-000-felhasznalo-8-nap-alatt
title: 'Windows Insider: Plusz 500 000 felhasználó, 8 nap alatt'
wordpress_id: 179
categories:
- Hungarian
---

A Microsoft, Windows Insider névre hallgató programja, hatalmas népszerűségnek örvend, mi sem bizonyítja jobban a tényt, mint a vállalat Facebook oldalán megosztott kép (A fejlécben láthatjátok): Összesen már több mint 2,2 millió tesztelője van a kezdeményezésnek. Elképesztő szám, s mindez azt jelenti, hogy a Microsoft múlt heti bemutatója óta 500 000 felhasználó élt a csatlakozás lehetőségével. 23-án - 24 órával a rendezvény után - máris 173 624 új tagja volt a tesztnek, ez 1,7 millió embert jelentett. 27-re már több mint 2 millióról kaptunk számokat, most pedig egy új mérföldkőhöz érkeztünk, egészen pontosan 2 211 371 a résztvevők száma (feltehetőleg ebben a jelentésre nem használt felhasználók is benne foglaltatnak).

Bejött végül a WPCentralos Richard Devine számítása: az emberek érdeklődése tényleg nem csökkent, sőt! Mondjuk ez könnyen magyarázható: A jelenleg hivatalosan elérhető Windows 10 verziók igencsak stabilnak mondhatók. Itt-ott ugyan találkozhatunk bennük hibákkal, de többségében a napi használatra alkalmas a rendszer, asztali PC-n és táblagépen egyaránt.

S ezeken felül arról sem szabad megfeledkeznünk, hogy a szoftveróriás folyamatosan újabb és újabb funkciókkal látja el a tesztelők számára a rendszert.
A Cortana és az értesítési központ egy korai változata is helyet kapott a publikusan elérhető verzióban, s hamarosan érkezik a Spartan is, mely a Microsoft újgenerációs böngészőjét takarja.

Mindent együttvéve ezek a hírek a Microsoftnak nagyon kedvezőek, hisz minél több a tesztelő, annál több visszajelzés érkezik majd a szoftver aktuális minőségét illetően, végül pedig arra is enged következtetni, hogy jót tett a cégnek a szemléletváltás. amely által az Insider igen komoly sikertörténet lehet a termékvonal történetében - már persze ha az eddigi számok nem győztek meg erről.

__Source:__ [Windows 10 Update](http://www.windows10update.com/2015/01/windows-insider-program-adds-500000-users-8-days/)