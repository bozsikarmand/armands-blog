---
author: bozsikarmand
comments: true
date: 2015-09-09 15:40:55+00:00
layout: post
link: https://blog.bozsikarmand.hu/2015/09/09/hamarosan-intelligens-tarcsazas-funkcioval-bovulhet-a-mobilos-windows-10/
slug: hamarosan-intelligens-tarcsazas-funkcioval-bovulhet-a-mobilos-windows-10
title: Hamarosan intelligens tárcsázás funkcióval bővülhet a mobilos Windows 10
wordpress_id: 242
categories:
- Hungarian
---

## A Windows 10 ebben is változást hoz elődjéhez képest



Az intelligens tárcázás a Windows Phone felhasználók által egy már igen régóta áhított funkció, melyet a Windows Phone 8.1 sem hozott el. Néha ezért visszasírom az androidos telefonom. Most képzeljétek csak el: ott amint beírtam a hívni kívánt illető nevét a tárcsázóba, a rendszer szinte azonnal kikereste a telefonkönyvből, s rányomva már hívhattam is, vagy SMS-t küldhettem a számára, vagy esetleg e-mailt.

Egy a WinHEC konferenciáról kiszivárgott videó feltehetőleg a Windows 10-ben érkező megújult tárcsázó funkciót mutatja be. Meg kell jegyeznünk, hogy az alábbi videó nem a végleges terméket hivatott bemutatni, hisz ez jelenlegi állapotában maximum tesztverziónak nevezhető, de egészen használhatnak tűnik, valószínűnek tartom, hogy valamely soron következő teszt kiadásban viszontlátjuk majd. Igazán üdvözlendő lépés ez a Microsofttól, hogy - meghallgatva a felhasználói visszajelzéseket - kísérletet tesz a funkció Windows 10-be ültetésére.

Lentebb megtekintheted az új szolgáltatást egy videón, működés közben. Amint többet megtudunk a fejlesztést illetően, jelentkezünk.

__Source:__ [WinBeta](http://www.winbeta.org/news/possible-smart-dialing-feature-coming-windows-10-phones-video)