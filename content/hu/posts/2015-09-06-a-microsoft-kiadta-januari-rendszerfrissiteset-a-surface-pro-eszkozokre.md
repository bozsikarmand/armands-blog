---
author: bozsikarmand
comments: true
date: 2015-09-06 08:01:33+00:00
layout: post
link: https://blog.bozsikarmand.hu/2015/09/06/a-microsoft-kiadta-januari-rendszerfrissiteset-a-surface-pro-eszkozokre/
slug: a-microsoft-kiadta-januari-rendszerfrissiteset-a-surface-pro-eszkozokre
title: A Microsoft kiadta januári rendszerfrissítését a Surface Pro eszközökre
wordpress_id: 157
categories:
- Hungarian
---

A Microsoft a mai napon kiadta a „Surface Pro” eszközeire vonatkozó januári rendszerfrissítéseket, melyek közül különösen a Surface Pro 3 érintett egy firmware frissítés okán, mely a kijelző, a hálózati kapcsolatok és a hangzás működésén kíván javítani. A változások listáját lásd lent.

A frissítés „System Firmware Update – 1/15/2015” néven kereshető vissza a frissítési előzményekben.






  * A Surface Pro UEFI frissítése (v3.11.450.0) lehetővé teszi az új HD Graphics meghajtóval való együttműködést.


  * HD Graphics meghajtó frissítés (v10.18.14.4029): A megjelenítés stabilitásának fokozása és egyéb teljesítménynövelő javítások köthetők hozzá. Ezenkívül a Miracast adapterek használatából eredő felhasználói élményen is javít a frissítés, illetve törekszik a DisplayPort csatolóval rendelkező monitorokkal való magasabb fokú együttműködésre és a „daisy chain” technológiával megvalósított lánckapcsolat zavartalanabb támogatására.


  * A vezeték nélküli hálózati csatoló frissítése (v15.68.3073.151) a Hyper-V engedélyezését követő kapcsolati anomáliákat igyekszik javítani, illetve egy új szolgáltatás is beépítésre került mellyel a 2.4 illetve 5GHz-es működés közt válthatunk, zavartalanul.


  * A Surface „Home Button” driverfrissítése: (v2.0.1179.0) A Surface Hub alkalmazással való kompatibilitást biztosítja.


  * A dokkolót és az hangeszközt érintő frissítés (v1.31.35.7) növelni kívánja a felhasználói élményt a Surface Pro 3 dokkolójának használata közben, így akkor is van már hang, ha a hangszórók nincsenek csatlakoztatva az egységhez.


**Surface Pro 2:**




  * A Surface Pro UEFI frissítése (v2.05.0150) javít a hálózati (PXE) rendszerindítás élményén gigabites Surface Ethernet átalakító használata esetén, és egyéb, a rendszer biztonságát érintő javítások is helyet kaptak az új verzióban.


  * HD Graphics meghajtó frissítés (v10.18.14.4029): A megjelenítés stabilitásának fokozása és egyéb teljesítménynövelő javítások köthetők hozzá. Ezenkívül a Miracast adapterek használatából eredő felhasználói élményen is javít a frissítés, illetve törekszik a DisplayPort csatolóval rendelkező monitorokkal való magasabb fokú együttműködésre és a „daisy chain” technológiával megvalósított lánckapcsolat zavartalanabb támogatására.


**Surface Pro:**




  * A Surface Pro UEFI frissítésében (v1.7.50) a rendszer biztonságát érintő javítások kaptak helyet.


__Source:__ [Microsoft News](http://microsoft-news.com/microsoft-releases-january-system-updates-for-surface-pro-devices-surface-pro-3-receives-a-major-update/)