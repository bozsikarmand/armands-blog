---
author: bozsikarmand
comments: true
date: 2015-09-09 15:48:09+00:00
layout: post
link: https://blog.bozsikarmand.hu/2015/09/09/a-microsoft-allitolag-meg-mindig-az-az-androidos-alkalmazasok-windows-phone-on-valo-futtatasan-dolgozik/
slug: a-microsoft-allitolag-meg-mindig-az-az-androidos-alkalmazasok-windows-phone-on-valo-futtatasan-dolgozik
title: A Microsoft állítólag még mindig az Androidos alkalmazások Windows Phone-on
  való futtatásán dolgozik
wordpress_id: 248
categories:
- Hungarian
---

## Egy újabb merész lépés a Microsofttól


Mikor a Microsoft mobileszközöket illető jövőképére gondolunk, igen sok minden eszünkbe juthat. Többek közt az is, hogy a jövőben Android-os alkalmazások futtatására is képes lehet majd a Windows 10 okos telefonokra szánt verziója, így töltve be a jelenleg tapasztalható űrt az alkalmazások elérhetőségét, és kisebb számát tekintve.

A Neowin cikkében fény derül a program jelenlegi állapotára, illetve a projekt előtt tornyosuló akadályokra is.

A Neowin cikke alapján elmondható, hogy a Microsoft még mindig nagy erőkkel dolgozik egy olyan funkció megalkotásán, mellyel futtathatóvá válnak az Android-os alkalmazások Windows Phone-on. Bármi is legyen az igazság, annyi bizonyos, hogy a szoftverkomponens jelenleg tesztelés alatt áll, így még nem láthatjuk viszont egyhamar a mobil operációs rendszerben. A redmondi vállalat feltehetőleg egyfajta B tervként tekint a programra, melyet az univerzális alkalmazások (s az általuk kijelölt új irányvonal) rossz fogadtatása – legyen szó most fejlesztői vagy felhasználói oldalról - esetén hoz működésbe.

A Neowinnél ezt írta Brad Sams:





<blockquote>„Több, vállalaton belüli forrásunk is azt állítja, hogy számoltak az Androidra írt programok Windows 10 alatti futtatásának lehetőségével, így – cáfolva a korábbi pletykákat – az elérhető alkalmazások mindegyike a felhasználók rendelkezésére áll majd.”</blockquote>





Az Androidos applikációk futtatásáról szóló hírek körülbelül egy éve kerültek a köztudatba, amikor a Verge először értesült a tervről.


## Azok a fránya jogi kérdések


A megvalósítással kapcsolatos aggodalmunk abból fakad, hogy a a gyakorlatot érintő jogi kérdések mindmáig tisztázatlanok. A Microsoft ugyan remekül érvényesítette érdekeit a szabadalmak terén az Androidos eszközgyártókkal szemben, - így téve szert újabb értékes bevételekre – ezzel mégis nagy kockázatot vállalt, ugyanis a Google az eset kapcsán minden lehetőséget megragad majd a pereskedésre, de legfőképpen akkor fog ezen jogával élni, ha a Microsoft megpróbálja a Play szolgáltatást saját rendszerén belül használni.

Ebből is látszik, hogy hiába nyílt forráskódú egy technológia, ha a szoftver emuláció, amely jelen esetben a használat alapját képezné, jogilag még mindig a szürke zóna kategóriába tartozik.


## Rossz üzenetérték


A másik akadály, amire utaltam viszont főként a fejlesztőket és az univerzális alkalmazásokat, azok koncepcióját érinti. Amennyiben a redmondi vállalat túl korán szánja rá magát az Android emulációra, akkor az jelentős mértékben alááshatja az univerzális alkalmazások helyzetét, ugyanis ezzel a lépéssel a rendszer egyik vonzerejét veszítené el, s az pedig a következmények tekintetében tagadhatatlan tény, hogy így egy, a fejlesztők számára nehezen eladható termék születne.

Mindezek után joggal merül fel a kérdés: ha a Microsoftnak kételyei támadnak az új alkalmazásmodellt illetően, akkor a fejlesztők miért támogassák?

Remélhetőleg előáll majd valamivel a cég [az áprilisi BUILD konferencián](http://www.windowscentral.com/build-2015) ezt illetően, bár jelenleg nem sok esélyt látunk rá. Az is lehetséges, hogy tényleg csak egyfajta vésztervként kezelik az ötletet, ha esetleg valami balul sülne el a jelenlegi fejlesztések közül.

Úgy érzem a tények ilyen fokú (nem) ismereténél tartózkodnunk kell az éles véleménynyilvánítástól, hisz egy olyan cégnél mint a Microsoft, feltehetőleg minden eshetőségre gondoltak, így akár több terv is lehet a tarsolyukban arra az esetre ha a termék fogadtatása nem lenne megfelelő.

__Source:__ [Windows Central](http://www.windowscentral.com/microsoft-reportedly-android-apps-run-windows-phone)