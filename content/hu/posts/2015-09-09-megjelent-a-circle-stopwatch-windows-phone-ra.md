---
author: bozsikarmand
comments: true
date: 2015-09-09 18:03:42+00:00
layout: post
link: https://blog.bozsikarmand.hu/2015/09/09/megjelent-a-circle-stopwatch-windows-phone-ra/
slug: megjelent-a-circle-stopwatch-windows-phone-ra
title: Megjelent a Circle Stopwatch Windows Phone-ra
wordpress_id: 276
categories:
- Hungarian
---

# A platform egyik legjobb alkalmazása


Abban az esetben, ha egy stopper alkalmazásra lenne szükséged Windows Phone készülékeden, javasoljuk, próbáld ki a most megjelent Circle Stopwatch alkalmazást. Használata egyszerű, az alkalmazás működése gyors és a dizájn is igen minimalista. Ezen kívül a program képes a háttérben is futni, így nem kell aggódnod, Twitterezés vagy épp e-mail olvasás után is nyomon követheted az idő múlását, Nekünk személy szerint nagyon tetszik az alkalmazás és maga a külcsín is. Alább megtekintheted az alkalmazást működés közben is.





Mikor megnyitod az alkalmazást, az első szembetűnő dolog, amit észrevehetsz az az, hogy a program alkalmazkodik telefonod témájának színbeállításaihoz. Teljesen úgy tűnik elsőre, mintha csak a Windows 10 egyik gyári applikációja lenne. Az alkalmazásablak közepén helyet foglaló kör a stopper kijelzője. Ha egyszer megérinted, rögtön számolni kezd, újabb érintésre pedig megáll. Hosszabb érintés hatására alaphelyzetbe állítja értékeit.

A Circle Stopwatch köridőid mérésére is alkalmas. Három lehetséges módon hívhatod elő ezt a funkciót. Az első lehetőség az alkalmazás alján a „+” gomb megnyomásával adódik, a következő a kameragomb lenyomása az alkalmazás futása közben, illetve a program főképernyőjét jobbra húzva is megtekinthetőek az említett adatok.

További köridők hozzáadásához ugyancsak a „Hozzáadás” gomb használható.

Mint említettük, az alkalmazás képes a háttérben futni. Más alkalmazások megnyitásakor a stopper hiba nélkül számolt, működött tovább.

Mivel ez egy igen egyszerű alkalmazás, így nem áll rendelkezésünkre a beállítások végtelen tárháza. Engedélyezhetjük vagy letilthatjuk az óra alaphelyzetbe állítása utáni rezgő visszajelzést, a gombokat a köridők oldalán, továbbá a stopper kijelzőjét körülölelő szegély vastagságát is állíthatjuk, illetve szöveges jelölőkkel láthatjuk el megosztott időeredményeinket.

Összefoglalva azt mondanánk, nagyon megkedveltük a Circle Stopwatch-t minden téren. Az applikáció elérhető a Windows Phone áruházában, s onnan ingyenesen letölthető. Még egy pozitívumot szeretnék az alkalmazással kapcsolatosan megemlíteni: nem tartalmaz reklámokat!

Egy kiváló időmérő alkalmazást kerestél Windows Phone-ra? Próbáld ki tesztünk alanyát, s írd meg véleményed.

<a href="http://www.windowsphone.com/s?appid=94685ec4-c467-451f-9cec-3ce876da3a47" title="circlestopwatch">A Circle Stopwatch letöltése Windows Phone-ra</a>

[![circle stopwatch qr](https://armands.blog/images/qr-circle-stopwatch.png)](https://armands.blog/images/qr-circle-stopwatch.png)

__Source:__ [Windows Central](http://www.windowscentral.com/circle-stopwatch-windows-phone)