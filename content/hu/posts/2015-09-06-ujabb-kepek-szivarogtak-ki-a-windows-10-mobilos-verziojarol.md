---
author: bozsikarmand
comments: true
date: 2015-09-06 08:22:55+00:00
layout: post
link: https://blog.bozsikarmand.hu/2015/09/06/ujabb-kepek-szivarogtak-ki-a-windows-10-mobilos-verziojarol/
slug: ujabb-kepek-szivarogtak-ki-a-windows-10-mobilos-verziojarol
title: Újabb képek szivárogtak ki a Windows 10 mobilos verziójáról
wordpress_id: 187
categories:
- Hungarian
---

Újabb, a Windows 10 telefonokra szánt verzióját bemutató képcsokor szivárgott ki, ezúttal viszont mélyebb betekintést nyerhettünk a rendszerbe. Habár az okostelefonokra telepíthető technikai előzetes már nincs olyan messze, mindig érdemes figyelni, hogy mi várhat a vállalkozó kedvű tesztelők hadára, s különösen azokra, akik már tűkön ülve várják a frissítés elérkezését.

[![windows-10-phones-leak-keyboard](https://blog.bozsikarmand.hu/wp-content/uploads/2015/09/windows-10-phones-leak-keyboard.jpg)](https://blog.bozsikarmand.hu/wp-content/uploads/2015/09/windows-10-phones-leak-keyboard.jpg)

A Microsoft nem szabja át annyira a kezelőfelületet, mint az a Google tette a legutóbbi „Lollipop” kódnevű Android frissítésben a material designnal, de azért itt is akadnak említésre méltó változások, úgy, mint pl. a billentyűzeten fellelhető új funkciók, s a kijelző méret függő viselkedés. A nagykijelzős telefonokon való gépelés sok felhasználónál a lehetetlen küldetés kategóriáját képviseli a helyzet kényelmetlensége miatt, főleg egy kézben tartva az eszközt. Mindezt felismerték a cégnél, és készek változtatni a kialakult helyzeten, sőt a hangalapú szövegbevitel ikonja kikerült a billentyűzetre is. Hm, ez igen jónak tűnik eddig.

[![windows-10-phones-leak-voice-recording](https://blog.bozsikarmand.hu/wp-content/uploads/2015/09/windows-10-phones-leak-voice-recording.jpg)](https://blog.bozsikarmand.hu/wp-content/uploads/2015/09/windows-10-phones-leak-voice-recording.jpg)

Ezen kívül egy hangfelvevő alkalmazással is gazdagodott a rendszer, mely igazán egyszerűvé teszi a hangrögzítést, és a felvétel megosztását e-mailben vagy OneDrive-on keresztül. Még mielőtt megkérdeznétek: Nem támogatja a hívás közbeni hangrögzítést, legalábbis nagyon úgy tűnik, ugyanis amikor telefonálni szándékozol, a program nemes egyszerűséggel leáll.

[![windows-10-phones-leak-alarms](https://blog.bozsikarmand.hu/wp-content/uploads/2015/09/windows-10-phones-leak-alarms.jpg)](https://blog.bozsikarmand.hu/wp-content/uploads/2015/09/windows-10-phones-leak-alarms.jpg)

Aztán itt van az Ébresztőóra applikáció is, mely az új Windows asztali gépes verzióján látott alkalmazáshoz hasonló lett. A Windows 10 megjelenésével nem csak a számítógép-használók számíthatnak sok újdonságra, de a telefonok tulajdonosai is.

A vállalat feltehetőleg valamikor ebben a hónapban fogja kiadni a Windows 10 előzetesét mobileszközökre is, ugyanakkor az még nem teljesen világos, hogy mely készülékek lesznek alkalmasak a korai tesztverzió futtatására. A Microsoft legutóbb azt nyilatkozta az ügyben, hogy az összes Windows Phone 8-at futtató készülék frissíthető lesz az új rendszerre.

[![windows-10-phones-leak-apps](https://blog.bozsikarmand.hu/wp-content/uploads/2015/09/windows-10-phones-leak-apps.jpg)](https://blog.bozsikarmand.hu/wp-content/uploads/2015/09/windows-10-phones-leak-apps.jpg)

[![windows-10-phones-leak-explorer](https://blog.bozsikarmand.hu/wp-content/uploads/2015/09/windows-10-phones-leak-explorer.jpg)](https://blog.bozsikarmand.hu/wp-content/uploads/2015/09/windows-10-phones-leak-explorer.jpg)

[![windows-10-phones-leak-start](https://blog.bozsikarmand.hu/wp-content/uploads/2015/09/windows-10-phones-leak-start.jpg)](https://blog.bozsikarmand.hu/wp-content/uploads/2015/09/windows-10-phones-leak-start.jpg)

[![windows-10-phones-leak-wallpapers](https://blog.bozsikarmand.hu/wp-content/uploads/2015/09/windows-10-phones-leak-wallpapers.jpg)](https://blog.bozsikarmand.hu/wp-content/uploads/2015/09/windows-10-phones-leak-wallpapers.jpg)

__Source:__ [Windows Central](http://www.windowscentral.com/more-screenshots-windows-10-running-phone-leak-online)