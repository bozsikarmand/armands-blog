---
author: bozsikarmand
comments: true
date: 2015-09-09 15:27:23+00:00
layout: post
link: https://blog.bozsikarmand.hu/2015/09/09/tobb-mint-egymillio-visszajelzes-erkezett-eddig-a-windows-insider-kereteben-a-fejlesztokhoz/
slug: tobb-mint-egymillio-visszajelzes-erkezett-eddig-a-windows-insider-kereteben-a-fejlesztokhoz
title: Több mint egymillió visszajelzés érkezett eddig a Windows Insider keretében
  a fejlesztőkhöz
wordpress_id: 221
categories:
- Hungarian
---

## A Microsoft 2014 szeptemberében indította útjára a Windows Insider programot, melybe a mai napon megérkezett az egymilliomodik visszajelzés.


A forradalmi pillanat hírét a Microsoft egyik műszaki menedzsere, Gabe Aul jelentette be, aki többek közt a Windows Insider projektért is felelős.


{{< tweet 576792570782568449 >}}


A Windows Insider először a Windows 10 tesztelésének kezdetén kapott nagy szerepet és – az újdonság varázsa miatt – sajtóvisszhangot, majd 2015 januárjában megjelent az alkalmazás Windows Phone-ra telepíthető variánsa is. Ugyan a Microsoft nem tette jelenleg elérhetővé az összes készülékre a Windows 10 telefonokon használható előzetesét, de néhányuk így is megkapta (Lumia 630/635/636/638/730/830). A teszt verzió futtatására alkalmas telefonnal rendelkezők választhatnak az Windows Insider alkalmazáson belül a gyors és a lassú terjesztési csatornák közt, mely a frissítési gyakoriságot határozza meg. Amennyiben a lassút választjuk, úgy kevesebb frissítést kapunk, de valamivel stabilabb szoftvert, míg a gyors frissítési ciklusok esetében ez nem mindig van így. Esetleges működési anomáliákkal és hibák lehetőségével kell számolni utóbbi esetben. 

__Source:__ [Windows Central](http://www.windowscentral.com/more-1-million-bits-feedback-have-been-submitted-windows-insiders)