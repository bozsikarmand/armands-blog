---
author: bozsikarmand
comments: true
date: 2015-09-09 15:42:00+00:00
layout: post
link: https://blog.bozsikarmand.hu/2015/09/09/sound-band-hangeffektek-lejatszasa-windows-phone-on-a-microsoft-band-mozgatasaval/
slug: sound-band-hangeffektek-lejatszasa-windows-phone-on-a-microsoft-band-mozgatasaval
title: 'Sound Band: hangeffektek lejátszása Windows Phone-on a Microsoft Band mozgatásával'
wordpress_id: 245
categories:
- Hungarian
---

A Sound Band egy olyan alkalmazás, ami hangeffektek lejátszását teszi lehetővé a telefonodon (naná, hogy csak Windows Phone jöhet szóba), és ehhez csak annyit kell tenned, hogy mozgatod a karodat. Persze úgy, hogy rajta van a Band. A felhasználói felület egyelőre elég kezdetleges és csak egyetlen hangzás érhető el, de úgy néz ki, komoly lehetőségek rejlenek a programban. Nézd meg magad, és győződj meg róla saját szemeddel:



Amikor elindítod a Sound Band-et, egy puritán, csak a legszükségesebb információkra szorítkozó felületet látsz magad előtt. Ha megnyomod a „Kapcsolódás” gombot (megjegyzés: a program jelenleg nem tud magyarul, de most, hogy így belegondolok, nem lenne rossz elküldeni ezt a kevés szöveget a fejlesztőnek, természetesen lefordítva), az alkalmazás kommunikálni kezd a Banddel. Amint csatlakozott, máris kiválaszthatod a kívánt hanghatást – jelenleg csak egy ostorcsattogáshoz hasonló hang érhető el.

Az általad keltett mozgás koordinátáit a hangeffekt kiválasztása után megtekintheted a képernyő alján. A Start gomb megnyomásával már el is kezdheted a hadonászást, az alkalmazás életre keltéséhez. A Sound Band egy elég egyszerű alkalmazás, ami nem tud többet, mint amit a fejlesztői állítanak róla. Ha hihetünk nekik, a következő verzióban a mozgásérzékelésen javítanak majd, illetve több hangeffektet is kapunk. Epedve várjuk.

Mint mindennek, ennek a programnak is van hibája, persze bár ez lehet valakinek hasznos is. A lényeg: ha másik alkalmazást nyitsz meg vagy zárolod a képernyőt, akkor elveszti a kapcsolatot a program a Banddel. Ez egyrészt kíméli az akkumulátort, másrészt viszont kissé idegesítő is a folytonos újrakapcsolódás, hiába pár másodperces művelet az egész.

[![sound-band-scn](https://armands.blog/static/images/sound-band-scn.png)](https://armands.blog/static/images/sound-band-scn.png)

A Microsoft Band SDK megjelenésével remélhetőleg több külsős fejlesztő által fejlesztett alkalmazást láthatunk majd. Az eddigiek közül hogy csak néhány példát említsek: Fanband, Torch, illetve a Pimp my Band – utóbbiról [mi is adtunk hírt](http://winmagazin.hu/2015/03/egy-kulsos-alkalmazas-segitsegevel-megvaltoztathatod-a-microsoft-band-nyelvi-beallitasait/). A Sound Band ingyenesen kipróbálható a Windows Phone Store-ban, a reklámmentes teljes verzió viszont 99 cent-be kerül. Próbáld ki, és írd meg nekünk, hogy milyen effekteket hallanál szívesen a következő verzióban.

<a href="http://www.windowsphone.com/s?appid=c071b9d8-7edb-4360-9d51-1fdd940a89fc" title="soundband" target="_blank">A Sound Band letöltése Windows Phone-ra</a>

[![qr-sound-band](https://armands.blog/static/images/qr-sound-band.png)](https://armands.blog/static/images/qr-sound-band.png)

__Source:__ [Windows Central](http://www.windowscentral.com/sound-band-sound-effects-microsoft-band)