---
author: bozsikarmand
comments: true
date: 2015-09-09 15:32:16+00:00
layout: post
link: https://blog.bozsikarmand.hu/2015/09/09/a-miband-tracker-betaverzioja-mar-mindenki-szamara-elerheto/
slug: a-miband-tracker-betaverzioja-mar-mindenki-szamara-elerheto
title: A MiBand Tracker bétaverziója már mindenki számára elérhető
wordpress_id: 231
categories:
- Hungarian
---

## ...és végre tud angolul is!


Nemrég adtunk hírt egy harmadik fél által fejlesztett alkalmazásról, mely a Xiaomi MiBand funkcióit igyekszik támogatni Windows Phone-on. A mai napon – sok egyéb fontos információ mellett – megtudtuk a fejlesztőtől, hogy az alkalmazás nyílt béta státuszba lépett, így mindenki számára tesztelhető, sőt az elérhető nyelvek száma is bővült, ennek köszönhetően végre tud az alkalmazás angolul is.

Amennyiben részt vennél a tesztben, úgy nincs más dolgod, mint a lenti WPBetaMe linkre rákattintani. A közösség nagy érdeklődésére való tekintettel lett a teszt teljesen nyilvános, és ennek köszönhető a kibővült nyelvi támogatás is. Természetesen az applikáció alapértelmezett nyelve így az angol lett. Amennyiben azt nézzük, hogy a MiBand az egyik legolcsóbb megoldás – a konkurensekhez viszonyítva - illetve a tényt, hogy jön Amerikába és Európába is hamarosan, akkor csak örömre lehet okunk, – a Microsoft Band-hez viszonyított kevesebb funkció ellenére is – hisz ár/érték arányban az egyik legjobb, s minket, Windows Phone felhasználókat sem hagytak ki végre a jóból.

Hamarosan teszt alá vetjük az alkalmazást, de addig is, ha magad szeretnéd kipróbálni, kattints a lenti gombra, s töltsd le!




<a href="http://wpbeta.me/miband-tracker-beta" title="miband-tracker" target="_blank">A MiBand Tracker letöltése Windows Phone-ra</a>

__Source:__ [Windows Central](http://www.windowscentral.com/miband-tracker-beta-windows-phone-now-english-and-open-all)