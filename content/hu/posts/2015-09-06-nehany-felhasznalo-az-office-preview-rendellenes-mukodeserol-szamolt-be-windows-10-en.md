---
author: bozsikarmand
comments: true
date: 2015-09-06 08:29:20+00:00
layout: post
link: https://blog.bozsikarmand.hu/2015/09/06/nehany-felhasznalo-az-office-preview-rendellenes-mukodeserol-szamolt-be-windows-10-en/
slug: nehany-felhasznalo-az-office-preview-rendellenes-mukodeserol-szamolt-be-windows-10-en
title: Néhány felhasználó az Office Preview rendellenes működéséről számolt be Windows
  10-en
wordpress_id: 196
categories:
- Hungarian
---

Mikor megjelent a Windows 10 technikai előzetese tisztában voltunk azzal, hogy lehetnek majd a rendszerben hibák, illetve találkozhatunk technikai nehézségekkel, anomáliákkal, így ennek tükrében határoztuk meg elvárásainkat. Az új Windows Store-t és az Office érintőfelületre optimalizált verzióját is egyaránt vártuk, de valami különöset tapasztaltunk.

Múlt héten az új Office applikácó egyszerűen nem működött tovább. Mikor megpróbáltam elindítani akár a Word, akár a PowerPoint vagy az Excel előzetesét, egy felbukkanó hibaüzenet azt közölte velem, nemes egyszerűséggel, hogy sajnos a fent nevezett programok nem indíthatóak el. Ezután kiderítettem, hogy ez is csak egy hiba a sok közül melyek szinte csak engem, és a Windows 10-es Surface Pro 2-met érintik… Legalábbis ezt hittem egy ideig, mígnem kiderült, hogy a probléma gyakoribb, mint azt először gondoltam, ugyanis a WinBeta szerkesztőségében többeknél is előjött a hiba, de nem mindenkinél, ez is érdekes.

Nincs jelenleg biztos, kőbevésett válasz arra, hogy miért is történik ez, vagy, hogy miért indulnak el az alkalmazások néha csak megtekintési nézetben. Ahhoz, hogy megoldódjon a probléma, az alkalmazások eltávolítása és újbóli telepítése lehet szükséges.

Érdemes zárásként megjegyezni, hogy a Microsoft terméktámogatási fórumát elöntötte a panaszáradat.

Nektek hogy működik? Tudassátok velünk a hír alatti komment szekcióban. Amint találunk az esetre vonatkozó hivatalos állásfoglalást, tudatjuk veletek.

__Source:__ [WinBeta](http://www.winbeta.org/news/microsofts-touch-friendly-office-preview-apps-are-broken-some-windows-10)