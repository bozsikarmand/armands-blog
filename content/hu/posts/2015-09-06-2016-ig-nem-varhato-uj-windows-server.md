---
author: bozsikarmand
comments: true
date: 2015-09-06 08:20:51+00:00
layout: post
link: https://blog.bozsikarmand.hu/2015/09/06/2016-ig-nem-varhato-uj-windows-server/
slug: 2016-ig-nem-varhato-uj-windows-server
title: 2016-ig nem várható új Windows Server
wordpress_id: 184
categories:
- Hungarian
---

A Microsoft tegnapi bejelentésében kihangsúlyozta, hogy 2016-ig nem várható új verzió a Server termékvonalon, azonban 2015-ben sem áll meg az élet, ugyanis előzetes tesztverziókra is számíthatnak az érdeklődők akárcsak a Windows 10 esetében. Az első előzetes az új termékből tavasszal érkezhet, a System Center Configuration Managerrel egyetemben. Alább olvasható a cég hivatalos közleményének fordítása:


<blockquote>A termékek fejlesztésének előrehaladtával terveink közt szerepel előzetes verziók kiadása az év hátralévő részében, így a végleges szoftver megjelenése 2016-ban lesz esedékes. A következő előzetes elképzeléseink szerint 2015 tavaszára várható. A Windows Server továbbra is a Windowszal közös kódbázisra épít, s csapataink ezután is közös erővel dolgoznak majd ügyfeleink elégedettségéért. A System Center Configuration Manager következő verziója, mely Windows 10 támogatást hoz, valamikor a Windows megjelenésének ideje körül válik elérhetővé.</blockquote>


A vállalat azt nem közölte, hogy a jövő évben pontosan mikor várható a szerververzió új kiadása. Meg kell jegyeznünk azt is, hogy normál esetben eddig a Windows és a Windows Server termékvonal mindig majdnem egyszerre jelent meg, s a soron következő asztali operációs rendszerről pedig tudni véljük, hogy valamikor 2015-ben érkezik.

__Sources:__ [Windows Central](http://www.windowscentral.com/next-version-windows-server-wont-launch-until-2016), [Microsoft TechNet](http://blogs.technet.com/b/server-cloud/archive/2015/01/30/windows-server-and-system-center-roadmap-update.aspx)