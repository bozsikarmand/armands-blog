---
author: bozsikarmand
comments: true
date: 2015-09-09 15:57:43+00:00
layout: post
link: https://blog.bozsikarmand.hu/2015/09/09/kibovult-felirat-tamogatas-a-windows-10-video-lejatszo-alkalmazasaban/
slug: kibovult-felirat-tamogatas-a-windows-10-video-lejatszo-alkalmazasaban
title: Kibővült felirat támogatás a Windows 10 videó lejátszó alkalmazásában
wordpress_id: 254
categories:
- Hungarian
---

A Windows 10 beépített video lejátszó alkalmazása több ismert feliratfájl-formátumot támogat majd. Ezt a hírt Gabriel Aul, a Windows Insider program vezetője jelentette be Twitter csatornáján keresztül

Egy érdeklődő felirat támogatással kapcsolatos kérdésére a következőt válaszolta:


{{< tweet 582581116919410690 >}}


Mely annyit tesz:





<blockquote>SSA, ASS és SRT támogatással (itt csak a formázatlan, UTF8 kódolású szövegeket támogatjuk) is bővül programunk. Nagyon izgalmas lesz!</blockquote>





Az SRT a SubRip elnevezésből származtatható. Az említett formátum egy szövegfájlt takar, melyben a megjelenést jelző időkód után a felirat szerepel. Az SSA (teljes nevén: Sub Station Alpha) egy fejlettebb formátum, mely főként a megjelenítési beállításokban hozott újdonságokat, így az anime kedvelők körében nagy népszerűségre tett szert (lásd a rengeteg, rajongók által készített, angol nyelvű feliratot). Az ASS az Advanced Sub Station Alpha rövidítése, mely amellett, hogy az SSA-t váltotta, rengeteg új lehetőséget is hozott magával.

A fentiek tükrében kijelenthető, hogy hatalmas funkcióbővülésen megy keresztül a Videó alkalmazás a Windows 10-ben, gondoljunk csak az eddig bejelentett MKV és HEVC támogatásra.

__Source:__ [Windows Central](http://www.windowscentral.com/windows-10-support-several-different-subtitle-formats-videos)