---
author: bozsikarmand
comments: true
date: 2015-09-09 15:55:16+00:00
layout: post
link: https://blog.bozsikarmand.hu/2015/09/09/microsoft-band-ellatasi-nehezsegek/
slug: microsoft-band-ellatasi-nehezsegek
title: 'Microsoft Band: Ellátási nehézségek'
wordpress_id: 251
categories:
- Hungarian
---

## Újból hosszú a várakozási idő a Microsoft Band-re


A Microsoft Band kis és közepes méretű modelljére a legtöbb online árusítónál igen sokat kell várni. Már megint. A Microsoft online áruháza azt mutatja, hogyha megrendeled az említett méretkategóriákba tartozó eszköz valamelyikét, akkor egészen május 6-ig kell várnod, hogy végül megkaphasd a rendelésed.

Azoknak a leendő tulajdonosoknak, akiknek a nagyobb méretű a megfelelő, nem kell annyit várni – legalábbis a cég oldala szerint. Amennyiben a mai napon megrendeled az említett modellt, azt április 1-én át is veheted. A Microsoft még mindig alkalmazza a korlátozást az online vásárlásokat illetően, amely szerint egy vásárló csak egy fitnesz eszközt rendelhet egy időben, mindez pedig igencsak limitált gyártókapacitásra enged következtetni.

Szerencsére mind a Best Buy-nál mind pedig az Amazonnál rendelhető mindhárom méretosztályú készülék, a már említett április 1-i határidővel (ez a Best Buy ajánlata. Megj.: Mindazonáltal szép elsejei tréfa lenne, ha közben náluk is kifogyna) vagy akár azonnali átvétellel (ez az Amazon ígérete). Sajnálatos módon a Target-nél – weboldaluk információira támaszkodva – kifogytak a készletek, csupán pár nappal azután, hogy árusítani kezdték a terméket.

Kaptunk pár értékes információt olvasóinktól, melyekből megtudtuk, hogy a Microsoft Store üzletekbe is érkezett pár, a helyszínen megvásárolható darab az egységből. Amennyiben az Egyesült Államok területén vagy Kanadában élsz, azt ajánljuk, látogass el egybe és próbálj szerencsét, hátha azonnal átveheted áhított eszközöd.

__Source:__ [Windows Central](http://www.windowscentral.com/microsoft-band-online-shipments-delayed)