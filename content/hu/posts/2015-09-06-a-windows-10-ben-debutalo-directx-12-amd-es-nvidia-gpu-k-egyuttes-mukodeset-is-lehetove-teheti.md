---
author: bozsikarmand
comments: true
date: 2015-09-06 08:25:23+00:00
layout: post
link: https://blog.bozsikarmand.hu/2015/09/06/a-windows-10-ben-debutalo-directx-12-amd-es-nvidia-gpu-k-egyuttes-mukodeset-is-lehetove-teheti/
slug: a-windows-10-ben-debutalo-directx-12-amd-es-nvidia-gpu-k-egyuttes-mukodeset-is-lehetove-teheti
title: A Windows 10-ben debütáló DirectX 12 AMD és nVidia GPU-k együttes működését
  is lehetővé teheti
wordpress_id: 190
categories:
- Hungarian
---

Egy friss pletyka szerint a DirectX Windows 10-ben debütáló, soron következő verziójával alkalom nyílhat a két legnagyobb videókártya gyártó termékeinek egy számítógépben való használatára.

A Tom’s Hardware-nek nyilatkozó – meg nem nevezett – forrás említést tett egy Explicit Asynchronous Multi-GPU névre hallgató technológiáról, mely több grafikus processzor egyidejű használatát jelenti felhasználói- és játékprogramokban egyaránt, álljon itt példaként a Fable: Legends.

A pontosabb megértés érdekében következzenek a cikk eredeti szerzőjének szavai:

“Neve elhallgatását kérő forrásunk azt állítja, hogy DirectX 12 alatt, több GPU együttes használata esetén a grafikus alrendszer egy nagy teljesítményű kártyaként kezeli a különböző eszközöket, így a felhasználók az egy kártyás(nak tűnő) rendszerek egyszerűsége mellett kapják meg a két (vagy több) kártya együttes teljesítményét.”

Ugyanebben a cikkben arról is szó esik, hogy DirectX 12-vel a fent említett konkurens platformok szimultán használata sem jelenthet többé gondot egy gépben, ugyanis erre is fel lett készítve a rendszer. Pontosabban:

“Igazán érdekesnek mutatkozik a tény, hogy mindkét cég fejlesztései használhatóvá válnak egy PC-n belül, annak minden előnyével együtt. Amennyiben kedveled az NVIDIA Geforce Experience és 3D Vision technológiáit, viszont az AMD TrueAudio-ról illetve a FreeSyncről sem tudsz lemondani, akkor jó hírem van: A DirectX 12 megjelenését követően minden bizonnyal nem is lesz rá szükség. Feltehetőleg a következő fog történni működés során: Lesz egy fő és egy segéd kártya. Utóbbinak számításigényesebb alkalmazásoknál juthat majd szerep, mikor a fő kártya már teljesen terhelt.”

A jövő heti, San Francisco-ban megrendezésre kerülő GDC-n remélhetőleg többet megtudhatunk majd a DirectX következő generációjának működéséről. A Windows Central csapata részt vesz majd az eseményen, hogy olvasói számára első kézből nyújthasson friss információkat a Microsoft bejelentéseit illetően.

__Source:__ [Windows Central](http://www.windowscentral.com/directx-12-windows-10-could-allow-gpus-nvidia-and-amd-work-one-pc), [Tom's Hardware](http://www.tomshardware.com/news/microsoft-directx12-amd-nvidia,28606.html) 